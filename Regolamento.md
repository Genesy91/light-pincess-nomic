# Regolamento

1. Nessuna regola può essere aggiunta se in contraddizione con altre regole già valide.

2. I turni dei giocatori si susseguono in ordine alfabetico per nome. Il turno di un giocatore inizia quando finisce quello del precedente. I giocatori scelgono chi inizia come preferiscono.

3. Nel proprio turno il giocatore può proporre una nuova regola, la modifica di una regola o l'eliminazione di una regola, comunicandola agli altri giocatori nella forma esatta in cui vuole sia aggiunta (o modificata). Questa azione si chiama mozione.

4. Ad ogni mozione, tutti i giocatori devono esprimere un voto favorevole o contrario alla mozione stessa. Ogni giocatore vota una sola volta ed ogni voto ha lo stesso valore.

5. Se più della metà dei voti è favorevole alla mozione, la regola viene aggiunta con un nuovo numero al regolamento, oppure con il medesimo numero se è stata modificata, oppure eliminata (a seconda del tipo di mozione).

6. Il vincitore è il giocatore che compra la principessa.

7. La principessa non può essere venduta prima dell'inizio del quinto giro.

8. Quando un giocatore dà un voto favorevole o contrario per tre volte di fila, il suo voto vale doppio alla successiva mozione, in caso di parità è il voto del re a determinare il risultato.

9. Solo il Re può comprare la principessa. Ci può essere solo un Re alla volta. Ogni giocatore può diventare Re e mentre lo è gli altri giocatori devono chiamarlo "sua maestà".

10. Il giocatore che riceve voto unanime favorevole ad una propria mozione diventa re, il re predecessore perde il titolo. Un re che riceve voto unanime contrario ad una propria mozione perde il titolo. Il re ha il potere di mandare bacini al popolo.

11. Un giocatore può utilizzare il suo turno per accettare i bacini del re. Dopo che un re ha mandato i bacini al popolo questi rimangono accettabili fino al momento in cui un giocatore non li ha accettati, dopodichè non sono più accettabili dai giocatori successivi.

12. Il costo della principessa è in bacini, viene deciso dal venditore ma deve essere almeno di 5 bacini.

13. Il drago nasone arriva all'inizio del sesto giro.

14. Le regole con numero 8 o multipli di 8 non hanno valore. Le regole con numeri dispari e maggiori di 14 non possono contenere le seguenti parole (e i relativi plurali): "giocatore", "principessa", "drago".
